---
layout: post
title: "Alba Dalmau, <i>Amor i no</i>"
description: "TODO"
date: 2021-03-21
feature_image: images/posts/2021-03-21-162126461_101778048647561_5536310464320323457_n_17867839991381355.jpg
tags: [AlbaDalmau, AngleEditorial, narrativa]
---

«Està gairebé segur que és millor el que hi ha en aquesta banda del petó»
<!--more-->

#albadalmauviure #AmoriNo #angle_editorial #AlbaDalmau #llegirencatalà #llegeixoautores

❣Aquesta és la història que comença quan la Carme i l’Yngve se separen, i, un cop separats, aprenen a estimar-se d’una altra manera, sense que hi hagi una paraula que defineixi aquest amor: ni germans, ni amics, ni amants. 

La Carme i l’Yngve, junts i separats, ens porten a diverses ciutats del món, ens conviden a veure obres d’art, a buscar persones desaparegudes als boscos d’Estocolm, a patir de nou l’incendi del Liceu, a gaudir del mar de Formentera, a escoltar òpera, a reviure el meravellós poema ‘Fotografia de l’11 de setembre’, de Szymborska... tot tenyit dels diferents tons de vermell dels vestits de la Carme.

Durant la lectura em preguntava per què no estan junts, si no els en falten ganes, per què es mantenen fidels a la decisió de no ser parella, si tots dos senten alguna cosa gairebé màgica. Potser m’hauria agradat poder-ho entendre millor, però la Carme creu que les coses són el que semblen i no el que són, i potser hem d’aprendre a viure sense que ens calgui entendre la vida i les relacions dels altres. Com diu la Carme, l’odi no serveix per a res, en canvi, l’amor serveix per a tot.❣
