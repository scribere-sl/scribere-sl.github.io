---
layout: post
title: "Montserrat Roig, <i>Som una ganga. Textos feministes</i>"
description: "TODO"
date: 2022-01-22
feature_image: images/posts/2022-01-22-272229110_163389402688165_467797840541387578_n_17949687646651888.webp
tags: [MontserratRoig, Comanegra, teoríayensayofeminista]
---

«Vam estimar, doncs, totes i tots els del Molino, perquè remenen el cul com els ve de gust, perquè se’n riuen del senyor que llavieja, d’elles i de nosaltres, perquè es riuen del sexe i ens venen a dir que tot plegat fora una aventura apassionant si no ens entestéssim a demostrar que, a tot arreu, hi ha d’haver algú que mana»
<!--more-->

#MontserratRoig #Somunaganga #Textosfeministes #comanegra #feminisme #literaturacatalana

💐 Montserrat Roig sabia burxar la realitat. Amb un estil fresc, àgil i lúcid, barreja la mirada crítica al món fosc, ranci i masclista hereu del feixisme i de la dictadura i el futur verd i lila que es comença a veure. 

D’una banda, aquests articles, escrits entre els anys setanta i vuitanta del segle passat, ens permeten veure els avenços feministes, però, de l’altra, colpegen per l’actualitat que encara tenen: «Todavía en nuestros tiempos la palabra “feminismo” da miedo. Todavía ser “feminista” significa, para algunas mujeres, distanciarse de los hombres, ser una mujer distinta, agresiva, amenazadora de la paz y de la convivencia» (1986).

Roig mostra el feminisme com una elecció, com una mirada crítica a la realitat, com un procés constant de dubte i reflexió, com una lluita per al progrés social, com un dolor inevitable però també com una esperança que es barreja amb l’alegria de viure. És un feminisme viu, que, sense deixar de ser crític i combatiu, crea llum i color. 

A més, l’autora ens regala records valuosíssims, com el riure de la Rodoreda al seu pis del carrer de Balmes. 💐
