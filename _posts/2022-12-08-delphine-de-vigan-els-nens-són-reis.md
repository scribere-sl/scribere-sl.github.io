---
layout: post
title: "Delphine de Vigan, <i>Els nens són reis</i>"
description: "Reseñas de libros: No termines los #libros que no te gustan. I els #llibres que t'agraden llegeix-los tants cops com calgui."
date: 2022-12-08
feature_image: images/posts/2022-12-08-318450122_683057330011646_427967297217595354_n_17968699276989336.webp
tags: [Delphine de Vigan, Edicions 62, narrativa]
---

«Un món en què tot s’havia convertit en una mercaderia, i regit per la cultura de l’ego»
<!--more-->

#DelphineDeVigan #ElsNensSónReis #grup62_ #LesEnfantsSontRois #LosReyesDeLaCasa #llegeixoautores #leoautoras #novela

🤴🏽 Amb ‘Els nens són reis’ Delphine de Vigan basteix un retrat cru de la nostra societat amb forma de novel·la policíaca. 

Les xarxes socials tenen el poder de xuclar-nos. Com un encanteri, sovint ens generen fascinació i repulsió alhora. Aquesta novel·la travessa la pantalla per situar-se en el centre d’una família de youtubers: els cors i els m’agrades virtuals són la raó de viure, la benzina emocional i el gran negoci d’una mare que viu de l’exhibició constant dels seus fills. Els nens, els reis, són exposats del matí a la nit, les seves imatges privades són a l’abast dels seus companys de classe, els seus veïns i milions de desconeguts amb només un clic. La mare està convençuda que, com que els seus fills són youtubers, són feliços, i presenta un model de vida que creu que és el somni de tots els nens: la satisfacció immediata del desig, comprar-ho tot, de seguida.

Què passa amb aquests nens que apareixen a les xarxes socials fins i tot abans de néixer a través d’ecografies? A quins perills estan sotmesos tots aquests nens que circulen per les pantalles de coneguts i desconeguts? És l’èxit a les xarxes sinònim de felicitat? Entendrem algun dia que el consumisme no és cap camí cap a la plenitud? Demostra amor qui posa un m’agrada a una criatura o qui la salva del règim de les xarxes? 🤴🏽
